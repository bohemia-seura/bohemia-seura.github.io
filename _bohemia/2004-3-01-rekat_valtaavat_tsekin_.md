---
title: Rekat valtaavat Tšekin tiet
layout: clanek
date: 2004-3-01 00:00:00 +0200
category: bohemia
tags: [fi]
volume: 2004
issue: 3
---
jälkeen kun Tšekistä tuli toukokuun alussa Euroopan unionin jäsen, on sen läpi kulkevien rekka-autojen määrä lisääntynyt arviolta 30 prosenttia. Syynä ovat Itävallan kalliit elektroniset rekkamaksut, ja samanlaiset tulevat voimaan pian Saksassakin. Liikenneministeriö on reagoinut tilanteeseen lisäämällä rekka-autojen tarkastusta. Asia nousi täydellä voimalla julkisuuteen, kun kaksi laulajaa ajoi lokakuussa pahan kolarin rekka-auton kanssa. He olivat tulossa sosiaalidemokraattien vaalikonsertista, ja toinen heistä, 22-vuotias Patrik Stoklasa, jonka manageri pääministerin puoliso Šárka Grossová on, menehtyi sairaalassa. Pääministeri Gross arvelee, että elektroninen rekkamaksu otetaan käyttöön Tšekissäkin vuonna 2006. Moottoritiemaksujakin on harkittu, mutta niiden pelätään ohjaavan raskaan rekkaliikenteen pienille teille. Syyskuun loppuun mennessä on vuonna 2004 kuollut rekkojen aiheuttamissa onnettomuuksissa 107 henkeä, 20 enemmän kuin vuotta aiemmin. Vuonna 2003 Tšekissä kuoli liikenneonnettomuuksissa 140 henkeä miljoonaa asukasta kohti. EU:n vanhoissa jäsenmaissa sama luku oli 65. Hallitus laati liikenneturvallisuuden parantamiseksi ehdotuksen, jonka mukaan kuljettajat olisivat menettäneet pisteitä ja lopulta ajokorttinsa liikennerikkomusten takia (ks. Bohemia 1/2004). Parlamentin alahuone kuitenkin hylkäsi lain. 
---
title: Teatteri Krepsko kolarissa
layout: clanek
date: 2006-01-01 00:00:00 +0200
category: bohemia
tags: [fi]
volume: 2006
issue: 1
---
Prahalainen teatteri Krepsko (ks. Bohemia 1/2006) joutui 21.6. pahaan auto-onnettomuuteen paluumatkalla Puolan Lublinista, jossa se oli juuri päättänyt menestyksekkään kevätkautensa esityksillään Kenkä ja Nejmenší žena na světě (Maailman pienin nainen) keskieurooppalaisella Sąsiedzi (”Naapurit”) -teatterifestivaalilla. Seurueen auto törmäsi rekka-autoon lähellä Lublinia. Ryhmän toinen perustaja Petr Lorenc sai onnettomuudessa surmansa. Lähes koko muu ryhmä – Linnea Happonen, Vojta Švéda ja teknikko Vladimír Burian – jäivät aluksi luunmurtumien takia hoitoon Opolen sairaalaan, kunnes heidät siirretään jatkohoitoon kotimaihinsa. Anna Polívková selvisi ilman murtumia. Rekan kuljettaja säilyi vammoitta.

Petr Lorencilla (s. 1975) oli vuonna 2000 perustetun Krepskon lisäksi monta muuta projektia. Viime vuonna hänen taidettaan oli esillä Tšekin paviljongissa Aichin maailmannäyttelyssä Japanissa. Viikko hänen kuolemansa jälkeen avattiin Pariisin Tšekki-keskuksessa kiertävä interaktiivinen näyttely Orbis Pictus, jossa on myös Lorencin töitä.

[Krepsko](https://www.krepsko.com/) 
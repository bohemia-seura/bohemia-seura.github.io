---
title: Jyrsijä
layout: clanek
date: 1999-00-01 00:00:00 +0200
category: bohemia
tags: [fi]
volume: 1990
issue: 0
author: lubor_kasal
translated: eero_balk
---
(proosa) 
Kerran kun isoäiti tuuditti flyygelin luona pikku-Adélkaa ja uskolliset vappuiset kissanpennut raapivat pihalla isoa koiraa, lastenlapset  mursivat hänen maalatun kirstunsa krusifiksilla. Ja niin laskeutui  päivänvalo pitkien vuosien jälkeen taas jyrsijän ylle. Lapset eivät  päästäneet sitä enää takaisin kirstuun, vaan kiusasivat sitä kuten  herra metsästäjän kesyä kaurista. He kiskoivat siltä irti kaikki viiksikarvat, mursivat siltä yhden jalan ja pari kylkiluuta, käristivät  sen turkkia parista paikasta ja pitivät sen pikku kuonoa viikkokausia  solisevan lähteen pinnan alla. Kumma kyllä, päinvastoin kuin kauris se  ei valittanut, hoki vain yhtä mittaa, että sen ovat muut jo aikoja  sitten kiduttaneet puhki, että enää ei enää ole mitään alkuperäistä  kipua, että kärsimys vain passiivisesti kiertää vanhoja merkkejä ja  iskut ovat vain huumetta. Joten pian siihen kyllästyttiin. Lopulta se  vietiin linnaan, mutta sen jälkeen kun ruhtinatar käytti sitä raa’asti hyväkseen useaan otteeseen, se lähetettiin Prahaan isänmaalliseen  yhdistykseen. Siellä se aisti vaistonvaraisesti, että ei ole pahitteeksi kirjoittaa ylistysrunoja partasuille pierukriitikoille, kuten  ei myöskään ylistää kirjallisuutta ja kansaa. Maailma oli selkeä ja  oli helppo turvautua varmaksi koettuihin sanoihin. Sittemmin se kumminkin päätyi eläinkauppaan, josta ostin sen kolmellakymmenellä kruunulla. Mutta siitä ei isoäiti enää tiennyt mitään, voi tuota onnellista naista. Mutta sanotaan, että siitä lähtien, kun jyrsijä on ollut  minulla, herra Prošek ei ole kertaakaan yrittänyt puhua tšekkiä. 

Lubor Kasal (1958) on tšekkiläinen runoilija, kustantaja ja kirjallisuuslehti Tvarin päätoimittaja. Runoelmasta Hlodavci hladovci (1994) suomentanut Eero Balk
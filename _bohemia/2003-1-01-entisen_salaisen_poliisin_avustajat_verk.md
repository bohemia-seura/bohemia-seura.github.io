---
title: Entisen salaisen poliisin avustajat verkossa
layout: clanek
date: 2003-1-01 00:00:00 +0200
category: bohemia
tags: [fi]
volume: 2003
issue: 1
---
  
Tšekin sisäministeriön Internet-serveri www.mvcr.cz jumiutui 20.3. pahanpäiväisesti, kun sinne oli asennettu luettelo kommunistisen salaisen poliisin StB:n avustajista. Tätä luetteloa oli odotettu jo yli kymmenen vuotta, viimeistään sen jälkeen, kun entinen toisinajattelija Petr Cibulka julkaisi luettelon vuonna 1992. Tätä 125 000 nimen luetteloa ei kuitenkaan ollut vahvistettu missään virallisessa elimessä. Ns. Cibulkan luettelo on myös Internetissä, samoin kuin hänen keräämänsä tiedot StB:n työntekijöistä nykyisten liikeyritysten johdossa. Cibulkan luettelossa on monta suomalaisillekin tuttua toimittajaa, taiteilijaa ja tutkijaa. 
Sisäministeriö julkaisi luettelon myös kirjana, johon saa tutustua sisäministeriön tiloissa. Kirjasta tuli 12-osainen ja 5000-sivuinen, ja se painaa kahdeksan kiloa. Sen painos on 3 000. 
---
title: Runoja
layout: clanek
date: 2002-02-03 00:00:00 +0200
category: bohemia
tags: [fi]
volume: 2002
issue: 2
author: vlasta_hochelova
---
  
Maisema
Jokivarressa tummuu poppelikuja Se tuo laiskaa vettä laakson läpi Karahka melkein huomaamatta lipuu ettei aika pysähtyisi Täydenkuun ali lipuu kuin unessa sorsan nokka kaislikossa 
Pimeydestä nousee olkisuova (rakastaville kovin korkea) ja sen takaa musta pelto levitetty ensimmäisen tähden sarastukseen saakka 
(kirkko puidulla mäellä lepakon siiven kosketuksessa) 
Koiran hautajaiset
Pihalla maalaisonni hiljeni illansuussa Kuu kiilteli sireenin lehdillä Pöydän murusissa lapsuus jauhautui 
Kunnon koiramme ei syönyt Syksyn maassa liian kauan makasi Vain valkea karva loisti väristen sireenipensaan alla 
Aamulla sen kasvot peitettiin vanhalla hatulla 
Maa hedelmällinen sen otti luumupuun alla puutarhan nurkassa 
Vastaus
Päivä lähti varkain me pöytään istuimme 
Hiljaisuus rikkumaton turve tiivistyy vaarallisesti 
Rappusilla liikkui valitus ja rauhoitteli tuskaa huojuen 
Joku on pyyhkinyt hien vanhoilla polvilla ja voivotellut ovilla 
Taas juna vihelsi muuratussa tunnelissa
Pyöreällä pöydällä vaelsi täysikuu taivutti tyhjän tuolin varjon: ”Niin —       äiti on kuollut” ***
Lumi narskuu kirkon edessä Kapeassa ovessa                       äijä avopäin (karvahattu maassa) eukko kaappaa hänet esiliinaan 
Keittiön ikkuna heijastuu lumeen pöydällä lämpenevät valkoiset kädet ja pirtu 
Hiililapio riipii lunta 
Tasangolla (kesällä se kuului maissille) lensi pikku hevonen ja sen jauhosiivet heittelivät lunta sähkölamppuihin 
Hunajan linkoaminen
Rauhan enkelinä valkoisessa hupussa verkko kasvoilla kohotti silmiensä eteen hitaasti täydet kehykset 
Avokäsin hän otti kennot (hymyä mosaiikissa) 
Iloiten odotimme hunajasadetta Tuhatvuotiset mehiläiset pörräsivät vielä oli lämmintä 
Meidän naurettavat polvemme hankautuivat vaarin keinussa Pureksimme makeata vahaa rytmikkäästi vinkui hunaja 
Suomennos Igor Hochel ja Eero Suvilehto 
Vlasta Hochelová on slovakialainen runoilija 
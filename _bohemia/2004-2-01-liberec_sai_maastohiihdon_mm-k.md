---
title: Liberec sai maastohiihdon MM-kisat
layout: clanek
date: 2004-2-01 00:00:00 +0200
category: bohemia
tags: [fi]
volume: 2004
issue: 2
---
  
Pohjoisböömiläisessä Liberecissä juhlittiin kesäkuun alussa, kun Kansainvälinen hiihtoliitto päätti myöntää sille maastohiihdon MM-kisat vuodelle 2009. Liberec sai salaisessa äänestyksessä 11 ääntä ja sen kilpailija Oslo neljä. 
Liberecin puolesta oli paikan päällä Miamissa lobbaamassa mm. Kateřina Neumannová, joka lupasi auttaa kisojen järjestelyissä, vaikkei enää niiden aikaan kilpailekaan. Liberec on anonut MM-kisoja jo kolmesti. Kahdella aiemmalla kerralla sen arvellaan kompastuneen siihen, että kisat oli määrä järjestää Jizerské horyn kansallispuiston alueella. Nyt ne järjestetään huomattavasti alempana puiston ulkopuolella. Lumen saanti kisoihin ei kuitenkaan ole yksin herrassa, sillä järjestäjät aikovat turvautua tekolumeen, jota aletaan valmistaa jo hyvissä ajoin ennen kisoja. Säätieteilijöiden mukaan vuoden 2009 helmikuu on luminen 70 prosentin varmuudella. 
Vaikka Tšekki on hiihtomaa, sitä ei ole MM-kisoilla aikaisemmin siunattu. Vuonna 1970 maastohiihdon MM-kisat järjestettiin Slovakian Tatra-vuoristossa. 
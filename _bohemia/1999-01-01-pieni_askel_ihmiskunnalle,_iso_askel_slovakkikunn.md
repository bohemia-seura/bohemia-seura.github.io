---
title: Pieni askel ihmiskunnalle, iso askel slovakkikunnalle
layout: clanek
date: 1999-01-01 00:00:00 +0200
category: bohemia
tags: [fi]
volume: 1999
issue: 1
---
Helmikuun 22. päivänä ammuttiin Baikonurin tukikohdasta Kazakstanista avaruuteen maailmanhistorian ensimmäinen slovakki Ivan Bella. Hän toteutti venäläisellä Mir-avaruusasemalla Slovakian tiedeakatemian tutkimusohjelmia mm. stressin vaikutuksesta ihmisen elimistöön painottomassa tilassa. Ensimmäisessä lausunnossaan avaruudesta Bella ilmoitti, että amerikkalaiset haluavat tuhota Mirin. Bella palasi maahan viikon kuluttua venäläisen Gennadi Padalkan kanssa.
Bella on ammatiltaan lentäjä ja on ollut vuodesta 1997 koulutettava Baikonurin Gagarin-keskuksessa.
Ensimmäinen tšekki (USA:han muuttaneiden jälkeläisiä lukuun ottamatta) avaruudessa oli Vladimír Remek. Hän vietti avaruudessa 21 vuotta sitten 190 tuntia neuvostoliittolaisella Sojuz 28-aluksella. Nykyään Remek toimii yrittäjänä Moskovassa.
Kuussa tšekeistä on käynyt ainakin säveltäjä Antonín Dvořák. Amerikkalaisella Buzz Aldrinilla oli mukanaan hänen sinfoniansa Uudesta maailmasta ensimmäisellä kuukävelyllä heinäkuussa 1969. Musiikki-ihmisen on pakko kysyä: Jos kuussa soitetaan Dvořákia, miksi juuri tuota sinfoniaa eikä esimerkiksi Rusalkan Laulua kuulle? (Julkisuudessa ei ole kerrottu, tervehtivätkö venäläiset kosmonautit Ivan Bellaa 60-luvun hitillä Bella ciao.)
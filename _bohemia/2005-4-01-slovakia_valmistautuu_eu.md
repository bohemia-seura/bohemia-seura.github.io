---
title: Slovakia valmistautuu euroon
layout: clanek
date: 2005-4-01 00:00:00 +0200
category: bohemia
tags: [fi]
volume: 2005
issue: 4
---
  
Slovakia otti marraskuussa 2005 aimo askeleen kohti euroa, kun se liitti kruununsa ERM2-valuuttaputkeen. Kansallisen valuutan on pysyttävä siinä vähintään kaksi vuotta ennen euroon siirtymistä. Slovakia aikoo ottaa euron käyttöön vuoden 2009 alussa. Kruunu sidottiin euroon kurssilla 1 e = 38,4450 Ks. Kurssi saa vaihdella 14,5 % suuntaansa. Slovakia siis siirtyy euroon vuotta paria aikaisemmin kuin naapurinsa T[s]ekki, Unkari ja Puola. Tästä etumatkasta arvellaan olevan hyötyä maan taloudelle monellakin tavalla. Ulkomaisilta sijoittajilta katoaa kurssiriski, ja kun naapurivaluuttojen odotetaan vahvistuvan Slovakian eurokaudella, kasvaa maan teollisuuden kilpailukyky. Myös maan korkotaso laskee eurokorkoihin siirryttäessä.

Slovakia on jo valinnut aiheet eurokolikoihinsa. Kahden ja yhden euron kolikkoihin tulee maan vaakunasta tuttu kolmihuippuinen vuori ja piispanristi. 50, 20 ja 10 sentin kolikoissa komeilee Bratislavan linna ja kolmessa pienimmässä kolikossa Kriv[a][n]in vuori. Kilpailuun kolikoiden aiheesta osallistui 56 taiteilijaa, ja kansalaiset valitsivat kansallispankin kyselyssä nämä kolme aihetta. Slovakialaisia kolikoita painetaan aluksi vuonna 2008 400 miljoonaa, ja ne painetaan todennäköisesti perinteikkäässä Kremnican rahapajassa. 
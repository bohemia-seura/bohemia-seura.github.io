---
title: Ammattiarmeija kiinnostaa
layout: clanek
date: 2005-4-01 00:00:00 +0200
category: bohemia
tags: [fi]
volume: 2005
issue: 4
---
  
Tšekki kumosi vuoden 2005 alusta yleisen asevelvollisuuden ja siirtyi ammattiarmeijaan. Tällä hetkellä armeijassa on runsaat 20 000 ammattisotilasta. Uusia miehiä ja naisia otetaan armeijan palkkalistoille 3 000 vuodessa. Vuonna 2005 pyrkijöitä oli 11 000, mutta kaksi kolmannesta heistä ei selvinnyt kuntotesteistä tai psykologisista testeistä. Hakijoiden kuntovaatimuksia onkin alennettu, mutta hyväksyttyjen valmennusta vastaavasti tiukennettu. Kuntotestissä alle 30-vuotiaan mieshakijan on tehtävä 33 jalkakyykkyä ja punnerrusta, hypättävä pituutta 1 m 82 cm ja vedettävä neljästi leukaa. Naisten ja yli 30-vuotiaiden miesten vaatimukset ovat hieman kevyemmät. 

Hyväksytyt allekirjoittavat 3- tai 4-vuotisen sopimuksen ja suorittavat kaksivuotisen valmennuskurssin Vyškovissa Brnon lähellä. Valmennus on vaativampi kuin aikaisempi varusmieskoulutus. Valmennuksen jälkeen sotilaita odottaa palvelu joko kotimaassa tai ulkomailla. Suosituimpia hakijoiden keskuudessa ovat erikoisyksiköt kuten sukeltaja-, laskuvarjohyppääjä- tai tiedusteluyksiköt. Eniten hakijoita on seuduilta, joilla vallitsee korkea työttömyys. 

Naton tehtäviin tarkoitettu Žatecin nopean toiminnan prikaati saa täyden miesvoiman vuonna 2006. Muilta osin ammattiarmeija vastaa tavoitteita vuonna 2012.
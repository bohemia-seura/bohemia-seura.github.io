---
title: Tšekillä ja Slovakialla yhteinen sotilasyksikkö
layout: clanek
date: 2002-01-01 00:00:00 +0200
category: bohemia
tags: [fi]
volume: 2002
issue: 1
---
  
Tammikuun 25. päivä 2002 oli historiallinen tšekkiläis-slovakialaisissa suhteissa. Silloin nimittäin presidentit Václav Havel ja Rudolf Schuster luovuttivat sotilaslipun 1. tšekkiläis-slovakialaiselle KFOR-komppanialle. Kyseessä on tšekkien ja slovakkien ensimmäinen yhteinen sotilasyksikkö Tšekkoslovakian jakautumisen jälkeen 1993. Komppaniassa on 400 tšekkiä ja 100 slovakkia, ja se toimii brittijohdon alaisena Kosovon rauhanturvajoukoissa. Lipun luovutus tapahtui eteläböömiläisessä Český Krumlovissa, jossa komppania koulutettiin. 
Slovakian presidentti Schuster lausui tilaisuudessa toiveen, että kun komppanian työ päättyy, niin Slovakiakin olisi jo Naton jäsen. Tällä hän viittasi Naton huippukokoukseen, joka pidetään marraskuussa Prahassa ja jossa Naton arvellaan ottavan uusia jäseniä.
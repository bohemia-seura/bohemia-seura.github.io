---
title: Aforismeja
layout: clanek
date: 2003-4-01 00:00:00 +0200
category: bohemia
tags: [fi]
volume: 2003
issue: 4
author: ante_antonio_spika
translated: eero_suvilehto
---
  
Seuraus ei kestä ilman syytä. 
Ennakkoluulojen juuret ovat tietämättömyydessä. 
Harvoin lääkärit palkitsevat niitä, jotka ilman lääkkeitä elävät korkeaan ikään. 
Raskasta sillä, joka näkee menestyksensä hedelmät toisen silmin. 
En tunnusta aatetta, vaan ihmisen. 
Kaikkien paheittemme nimi on ahneus. 
Terveellä on 99 toivetta, sairaalla vain yksi. 
Ei ole tärkeää mitä tiedät, vaan että tiedät mitä et tiedä. 
Parempi neuvotella tuhat vuotta kuin sotia yksi päivä. 
Monien ei pitäisi syödä sitä mitä syövät, mutta he syövät koska seura haluaa. 
Elämässä ei ole suurempaa epäoikeudenmukaisuutta kuin oikeus, joka tulee liian myöhään. 
Sodassa kaikki ovat häviäjiä. 
Miehet komentavat valtioita ja sotajoukkoja, mutta nainen miestä. 
Enemmän saavutetaan hyvällä esimerkillä kuin huonoilla määräyksillä. 
Rakkaudella ja hyötynäkökohdilla ei ole rajoja. 
Päivä ilman viiniä – päivä ilman aurinkoa. 
Viholliset ovat luonamme, kotona, naapurissa, perheessä, eivät rajan takana. 
Jos useammat ajattelisivat omalla eivätkä toisten päällä, se olisi maan siunaus. 
Suomentanut Eero Suvilehto 
Ante-Antonio Špika (s. 1929 Seget Donjegissa) on kroatialainen runoilija ja aforistikko. Nämä aforismit ovat teoksesta Izreke za svakoga (2001). 
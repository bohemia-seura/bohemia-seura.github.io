---
title: Vilenican kristalli jälleen määriläiselle kirjailijalle
layout: clanek
date: 1999-02-01 00:00:00 +0200
category: bohemia
tags: [fi]
volume: 1999
issue: 2-3
---
Slovenialaisessa Vilenican kaupungissa joka syyskuu jaettava kirjallisuuspalkinto meni kolmannen kerran määriläiselle kirjailijalle, Sveitsissä asuvalle Erica Pedrettille.
Erica Pedretti on syntynyt vuonna 1930 pohjoismääriläisessä Šternberkin kaupungissa. Vuonna 1945 hänet saksalaisena karkotettiin Tšekkoslovakiasta ja hän asettui vanhempiensa kanssa Sveitsiin. Siellä hän opiskeli hopeasepäksi ja on saavuttanut mainetta kuvataiteilijana.
Pedretti on julkaissut sekä proosaa että lastenkirjoja. Vilenican palkinnon hänelle toi romaani Engste Heimat (Ahtain kotiseutu), joka on käännetty myös tšekiksi. Siinä hän kuvaa pohjois-Määrin muuttumista natsi-Saksan protektoraatiksi ja sitä seurannutta saksalaisten karkotusta lapsen silmin.
Vuonna 1989 Vilenican kristallin sai runoilija Jan Skácel ja 1992 kirjailija Milan Kundera. Böömiläisistä palkinnon on saanut Libuše Moníková vuonna 1993. Palkinnon saajat kaikki ovat jollain tavoin olleet sidoksissa Keski-Eurooppaan.
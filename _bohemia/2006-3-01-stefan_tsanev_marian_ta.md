---
title: Marian tarina
layout: clanek
date: 2006-3-01 00:00:00 +0200
category: bohemia
tags: [fi]
volume: 2006
issue: 3
author: stefan_tsanev
translated: eero_suvilehto
---

**Hierarkia**

Nousin keskiyöllä  
rukoilemaan  
polvistuin ja loin katseen  
ylös –  
Jumalani puoleen  
mutta näin  
että Jumalamme on polvistunut  
ja rukoilee  
luoden katseen  
ylös –  
Jumalansa puoleen  
joka oli polvistunut  
ja luoden katseen ylös  
rukoili Jumalaansa  
joka myös  

Laskin katseeni  
ja vilkaisin alas:  
siellä  
matalalla  
olivat polvistuneet pikku ihmiset  
rukoilivat  
luoden katseensa  
ylös –  
Minun puoleeni  

Kaikki on loputonta Avaruudessa  
kaikki villiä  

1996

**Tällä rosvojen verisellä vuosisadalla**

tämän kansan keskellä  
maailman ja Jumalan hylkäämänä  
jos tapaat rehellisen ihmisen  
tapa hänet  
           pois kitumasta!

1996

**Maa lentää**

(en tiedä – eteen- vai taaksepäin)  
p  
u  
t  
o  
a  
a taivaan tummaan kohtuun  
p  
u  
t  
o  
a  
a  
kuin valtava sininen kyynel  
Jumalan silmästä  

1996

**Viime aikoina**

ovat ruvenneet kovasti kehumaan  
Kehuvat  
Kehuvat  

Vitut!  
Kirjoittavat minulle  
nekrologia  

1996

**Rukous Annalle**

Tule haudalleni, kuljeta sormeasi  
nimeäni myöten ristillä,  

pysähdy minuutiksi pariksi, ajattele alkuasi,  
silloin ruumiini ja sieluni ylösnousevat,  

minuutin tai pari olen elävä, ehkä päivänkin –  
kun sinä ajattelet minua.  

1982

Suomentanut Eero Suvilehto

Stefan Tsanev (s.1936) on arvostettu ja monipuolinen bulgarialainen runoilija, prosaisti ja dramaturgi, jonka tuotantoa on käännetty kymmenille eri kielille. Tsanevin näytelmiä on esitetty monilla Euroopan näyttämöillä.
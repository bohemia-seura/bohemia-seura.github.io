---
title: Svatý Ondřej ve Finsku, Česku a na Slovensku
layout: clanek
date: 2024-01-13 00:00:00 +0200
category: bohemia
tags: [cz] # TAG names should always be lowercase
author: petr_hradil
---

(FI)
Svátek svatého Ondřeje se v katolických zemích slaví 30. listopadu a v pravoslavných zemích 13. prosince. Církevní obřady pro katolickou a pravoslavnou část finské populace se samozřejmě udržují dosnes, ale v lidové tradici svatý Ondřej vymizel s příchodem luteránství. Stará tradice svatých patronů pokračovala pouze v Jižní Karelii a v Ingrii, kde i luteránské kostely postavené v 19. století byly stále zasvěceny jednotlivým svatým. Na konci století se památné svátky svatých změnili na svátky *kihu* (*kihuaminen* je výraz pro pouť skupiny lidí ke kostelu nebo na jiné poutní místo). Tyto farní svátky vydržely nejdéle v luteránské Ingrii. Na 30.11. připadá svátek *kihu* pojmenovaný *Antrea* po svatém Ondřeji. 

Podle zápisů z 19. století se na svátky *kihu* jezdilo na koních a cestou chlapci vozili dívky, které se jim líbily. Chlapci žádali dívky, aby si sedly za ně na koně (*tarakkaan*), a po krátké jízdě je vysadili a nabídli jízdu jiné dívce. Totéž se odehrávalo při návratu z kihu. V církevní obci chlapci kupovali u stánků na trhu pečivo a sladkosti pro své oblíbené dívky; dárkům se říkalo *tuomiset*. O jízdách na koni a dárcích se mezi dívkami vedla pečlivá evidence. Hodně se o nich diskutovalo, protože byly jasným ukazatelem toho, jak je dívka mezi chlapci oblíbená.

(CZ/SK) 
Ve slovanské lidové magii se věřilo, že čím více se zkracuje den a prodlužuje noc před zimním slunovratem, tím více se prolíná svět lidí a svět nadpřirozený, přičemž některé svátky v čase adventu a Vánoc byly považovány doslova magické a tím pádem vhodné k nejrůznějším zaříkáním nebo věštěním budoucnosti.

Zvyků a tradic s tímto dnem spojených bylo  mnoho a lišily se podle jednotlivých oblastí a regionů, přičemž nejoblíbenější byly rituály spojené s věštěním, během kterých se mohla děvčata dozvědět něco o svém budoucím ženichovi.

Lití vosku či olova - večer na svatého Ondřeje se dívky a chlapci sešli v chalupě, sedli si okolo stolu a zapálili svíčku, nad kterou chlapci rozehřívali vosk či olovo. Dívka, která se tázala orákula na svého budoucího manžela, odříkala jednoduchou říkanku: "Ondreju, Ondreju, na teba olovo leju, aby si mi dal znať, koho budem muža mať;” a poté vylila olovo či vosk do vody. Podle výsledného tvaru odhadovala jaké povolání bude mít její budoucí manžel, a kdy bude svatba. 

Třesení plotem - další způsob jak se dívky na svátek svatého Ondřeje mohly dozvědět něco o svém budoucím muži byl zvyk zvaný třesení plotem, kdy dívka přišla k plotu, začala s ním třást a přitom říkala: "Plote, plote trasiem ťa, svätý Ondrej prosím ťa, daj mi tejto noci znať, s kým ja budem pri oltári stáť;” pokud se při tom z některé strany ozvalo psí štěkání, měla se dívka tím směrem vydat hledat svého budoucího manžela.

Věštění ze snů - pokud chtěla dívka vědět jak bude její manžel vypadat, existoval způsob jak ho spatřit ve snech. Bylo nutné, aby si obstarala nové pánské kalhoty, složila si je pod polštář a v noci se jí mělo o jejím budoucím vyvoleném zdát.

Zkouška chlebem - na svátek svatého Ondřeje se sešly dívky a každá přinesla kousek chleba a položily je na zemi na talířky. Následně do místnosti pustili psa, a které snědl chleba jako první, tak tu čekala svatba.
Věštění z halušek a pirohů - dalším populární způsob věštění, při kterém dívky napsali na lístečky jména chlapců, po kterých toužily, a vložily je do halušek či pirohů. Lísteček, který při vaření vyplaval jako první, obsahoval jméno budoucího ženicha. Aby však tento rituál fungoval, musely všechny suroviny pocházet z domu, kde žil někdo jménem Ondřej. 

Populární bylo i věštění ze 4 hrnků, kdy pod jeden se schovala hlína, pod druhý chléb, pod třetí hřeben a pod čtvrtý prsten. Každý člen rodiny, aniž by věděl, co pod kterým hrnečkem leží, si jeden vybral a odklopil, přičemž hlína znamenala smrt, chléb bohatství, hřeben nemoc a prsten svatbu.

(Zdroj: Finnish folklore atlas, Slované v obrazech a poezii)
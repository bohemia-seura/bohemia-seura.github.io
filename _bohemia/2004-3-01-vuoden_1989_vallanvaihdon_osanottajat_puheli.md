---
title: Vuoden 1989 vallanvaihdon osanottajat puheliaina
layout: clanek
date: 2004-3-01 00:00:00 +0200
category: bohemia
tags: [fi]
volume: 2004
issue: 3
---
  
Tšekin tiedeakatemian nykyhistorian laitos on saanut päätökseen kaksivuotisen projektin, jossa se nauhoitti kaikkiaan 98 tšekin ja 21 slovakin elämäntarinan. Kyseessä olivat marraskuun 1989 ns. samettivallankumouksen osanottajat dissidentti Václav Havelista kommunistisen puolueen pääsihteeriin Milouš (tunnettiin kommunismin aikana nimellä Miloš) Jakešiin. Näin koottu arvokas aineisto on tutkijoiden käytössä, mutta sitä ei julkaista. 
Haastattelujen kerääjät kertovat hassuista tapauksista, mm. miten Tšekkoslovakian kommunistisen puolueen keskuskomitea käytti puoli päivää naisten terveyssiteiden koon pohtimiseen. Terveyssiteistä oli pulaa, ja miehet ehdottivat, että niiden kokoa pienennettäisiin, jolloin pulakin poistuisi. Myös wc-paperi puhutti valtion ja puolueen korkeinta johtoa. Herkullinen oli heidän mielestään myös tilanne, kun Jakeš soitti tutkijan matkapuhelimeen kesken Havelin haastattelun. Nykyhistorian laitoksen oraalisen historian keskus aikoo seuraavana arvioituttaa puhujien itseilmaisun psykologeilla. Seuraavana on vuorossa toisen maailmansodan aikaisten vastarintataistelijoiden haastattelu. 